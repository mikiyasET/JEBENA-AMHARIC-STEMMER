ድርጅቱ እንዳለው ከሆነ ከአራት ሚሊዮን በላይ የገቢ ጭነቶችን በባሕር ባጓጓዘበት ዓመት፣ ከባሕር ትራንስፖርት ከጭነት ማስተላለፍና በወደብና ተርሚናል ከሚሰጣቸው የተለያዩ አገልግሎቶች እንዲሁም ከሌሎች 
የገቢ ምንጮች 42.73 ቢሊዮን ብር ገቢ ሰብስቧል፡፡

ሪፖርተር ከድርጅቱ ባገኘው መረጃ መሠረት ከፋይናንስ አፈጻጸም አንፃር ኢባትሎአድ በ2015 የበጀት ዓመት ከታክስ በፊት 5.4 ቢሊየን ብር ለማግኘት አቅዶ የነበረ ሲሆን፣ 
በበጀት ዓመቱ መጨረሻ የተገኘው ከታክስ በፊት የተገኘው ትርፍ 6.06 ቢሊዮን ብር መሆኑ ታውቋል፡፡

ድርጅቱ ካጓጓዘው አጠቃላይ ጭነት ውስጥ በመልቲሞዳል የትራንስፖርት ሥርዓት ከ92 ሺሕ በላይ ባለ ሃያ ጫማ ኮንቴይነሮች የሚገኙ ሲሆን፣ ከዚህም ውስጥ ከሦስት ሺሕ በላይ ተሽከርካሪዎች ወደ አገር ውስጥ እንዲገቡ 
ተደርጓል ተብሏል፡፡

በሌላ በኩል በዩኒ ሞዳል ከ1.6 ሚሊዮን ቶን በላይ ገቢ እንዲሁም ከ281 ሺሕ ቶን በላይ ወጪ ጭነት ማስተላለፉ የታወቀ ሲሆን፣ በሚሰጠው የወደብና ተርሚናል 
አገልግሎት 347,876 (ሦስት መቶ አርባ ሰባት ሺሕ ስምንት መቶ ሰባ ስድስት) የቲኢዩ ኮንቴይነሮች ማስተናገዱ ተጠቅሷል፡፡