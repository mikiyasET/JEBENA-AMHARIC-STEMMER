ወልቃይት በቀዳማዊ ኃይለ ሥላሴ ዘመን በወገራ አውራጃ ውስጥ የነበረ ወረዳ ሲሆን ከተማውም አዲረመጥ ይሰኛል።

ወልቃይት እና በትግራይ መካከል ያለው የተፈጥሮ ድንበር የተከዜ ወንዝን የተከተለ ሲሆን በውስጡ ከአማራዎች በተጨመማሪ እስከ 1940 አከባቢ ድረስ ደግሞ በጣም ውስን የሆኑ ቤተ እስራኤላውያን፣ አገዎችና ሴሜቲክ ያልሆኑ የጉምዝ ተወላጆች ይኖሩበት ነበር።

ፍንጭ መስጠቱ እንድሁም በዚሁ በወልቃይት ውስጥ የተገኙት ዘመን ጠገብ የፈራርሱ የጥንት የእስላም የቀብር ስፍራዎች የሚያሳዩት በአንድ ወቅት በዚህ ቦታ ይኖሩ የነበሩት ጉምዝን የመሳሰሉት አናሳ ብሄሮች በእስልምና ተጽእኖ ስር ወድቀው የነበረ ሲሆን እንደ ጤዛ ብቅ ብሎ በሂደት መዳከም የጀመረው የማዛጋ የእስላም አስተዳደርን መዳከም ተከትሎ የእስልምናውም ተጽእኖ አብሮ እንደከሰመ ማየት ይቻላል (Ibid 115 )።

ክርስትና ዳግም በወልቃይት በብዛት እንዲሰርጽ የተደረገው የአውስታቲዎስ ደቀመዘሙር በነበሩት ታዋቂውና አይናማው አቡነ ገብረ ናዝራዊ እንደሆን ይነገራል።

መሃሉ በተናጋና በጠነከረ ቁጥር ሲጠብቅና ሲላላ የኖረው ወደዚህ ጠረፋማ አካባቢ የነገስታቱ አሻራ እንደገና ወልቃይት የገባው አጸ በእደማርያም ጠለምትንና ደምቢያን ከያዘ ቦሃላ ነበር ማለት ይቻላል።

ወልቃይት በአስራ ሰባተኛው ክፍለ ዘመን መጀመሪያ ላይ ከበጌምድር ተገንጥሎና እራሱን ችሎ የራስ ዳግና ወራሽ በሆኑት ደጃዝማች አያና እግዚ ስር ሲተዳድር ቆይቷል። አጼ ዮቶስ በደጃዝማች አያና እግዚ በተደረገላቸው መልካም ፈቃድ ወልቃይት ውስጥ ለተወሰነ አመታት ተጠልለው የቆዩ ሲሆን ነገር ግን በንጉስ ዳዊት ሶስተኛ እንደገና ወደ ጎንደር ተግዘው ሄደው በዲንጋይ ተወግረው ሞተዋል(DombrChr 264f. and no. 793; cp. BudHist 440f.;BruNile II, 568f., 579f.)።

የጎንደሬያን የስነ ህንጻ አሻራው በወልቃይት በተለይም በማይጋባ አጋባቢ በሰፊው መኖሩ ታሪካዊ ግንኙነቱን ቁልጭ አድርጎ የሚያሳይ ሲሆን በተለይም ንጉስ በካፋ ሳይቀር ከደጃዝማች አያና እግዚ ጋር በነበረው መንልካም ግንኙነት በ አስራ ሰባት ሰላሳ ሁለት አካባቢ ወልቃይትን ድንበር አቁዋርጠው ኢትዮጵያን ሊወሩ የመጡትን የውጭ ወራሪዎች እየተሻገር ለመውጋት እንደ አንድ መንደርደሪያ ይጠቀምበት እንደነበር መዛግብቱ ያስረዳሉ።

ነገር ግን በውስጥ በተነሳ የስልጣን ሽኩቻ የተነሳ የሳዛጌው ማሞ በባምቤሎ ምላስ ላይ በተሾመ ግዜ ደጃዝማች እያና እግዚ ጋር በገጠመው ጦርነት ደጃምዝማቹን ድል ስለነሳቸው ግንኙነቱ ለግዜው ደብዘዝ ብሎ የቆየ ሲሆን ደጃዝማቹም በአስራ ዘጠኝ ሰላሳ ስምንት ገደማ ህይወታቸው አልፏል (GuiIyas 47)

በአስራ ዘጠኝ አምሳ ስድስት አ.ም ሌላው አማጺ ካሳድ በተደመሰሰ ማግስት ሰርቅን ነኮ የወልቃይት ጸገዴ ገዥሆኖ የተሾመ ሲሆን በ1762 ሱራሄ ክርስቶስ ሲያስተዳድረው በ1788 ደጃዝማች ገድሉ አስገድደው እንዲገብር ያደረጉት አጼ ተክለጊዎርጊስ ነበሩ።

በአስራ ዘጠነኛው ክፍለ ዘመን ገደማ ደግሞ ወልቃይት ባላት ለም መሬትና እርጥበት ብቻ ሳይኖን በዘረጋችው የንግድ ማእከል የተነሳ ሱዳኖችም አይናቸው መጣል ብቻ ሳይሆን ወጣ ገባ ማለት ሲጀመሩባት በዚህ ወቅት አረቦች ደግሞ በወልቃይት ከፍተኛ የባሪያ ፍንገላ ያካሂዱ ነበር።

ብረታብረትና የጥጥ ምርት ወደ አገር ውስጥ የሚገባውም ሆነ አገር ውስጥ የሚመረት መጠኑ ከፍተኛ የሆነ የልብስ አይነት ወደ ውጭ የሚወጣው በዚሁ በወልቃይት በኩል ነበር።

ፓርኪንስ ወልቃይትን ባቁዋረጠበት አመት አካባቢውን ይገዛ የነበረው ከአባቱ ሃይለማርያም ክፍሌ ስልጣኑ የወረሰው ልጅ ሃይሉ ሲሆን በ1858 ንጉሴ ወልደሚካኤል በ867 ደግሞ አማጺው ጣሶ ቦበዜ በየተራ አስተዳደረውት በመጨረሻም የጣሶ ጎበዜ በዋግሹም ጎበዜ መገደል የተነሳ (RubActa II, 141, no. 102) በመይሳው ተጀምሮ ባጭሩ የተደናቀፈው አገሪቱን መልሶ የመስፋት ትግል ብዙም ሳይቆይ ከአስራ ስምንት ሰማንያ አንድ ቦሃላ ያለ ተጨማሪ ደምመፋሰስ ወልቃይት ዳግም የኢምፓየሯ ሙሉ አካል ሆናለች።

የቻለውን ያህል በመቆፈር ወደ ኋላ መሄድ ለቻለ ሰው ጠብ የሚል የበቀለ የትግሬ ማንነት ቀርቶ በወልቃይት መንደር ሽው ብሎ ያለፈ የትግሬ ጠረን ለምልክት የለበትም።