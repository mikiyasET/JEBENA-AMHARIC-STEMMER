የጋምቤላ ክልልን ፖለቲካ የሚያሽከረክሩት ጥቂት ወገኖች ናቸው፡፡ በተለይ የአኙዋ ፖለቲካ ልሂቃን ጠንካራ የፖለቲካ ኃይል
መያዛቸው በሌሎች ዘንድ ቅሬታ ሲፈጥር ነው የቆየው፡፡ ለጋምቤላ ሕዝቦች ለእኩልነትና ለዴሞክራሲ
ሲታገሉ ኖረዋል፡፡ ከ1970ዎቹ ጀምሮ የጋምቤላ ሕዝቦች ነፃነት ንቅናቄ (ጋሕነን) የተባለ ቡድን አደራጅተው ታግለዋል፡፡ 

ይህ ቡድን ከኢሕአዴግ ጋር ተባብሮ የታገለ ሲሆን፣ በ1983 ዓ.ም. ደርግ ሲወድቅ የክልሉን መንግሥት ከመሠረቱት አንዱ ነበር፡፡

ደርግ ወድቆ በጋምቤላ አዲስ አወቃቀር ሲፈጠር በነባር ብሔረሰቦች መካከል የሥልጣን ይገባኛል ፉክክር ተፈጥሮ ነበር፡፡ በደርግ ዘመን
 ከፍተኛ ሥልጣንና ለመንግሥት ቀረቤታ የነበራቸው ፖለቲከኞች ወደ ሥልጣን
መምጣት የለባቸውም የሚል ሐሳብም ሲነሳ ነበር፡፡ በሌላ በኩል የክልሉ ዋና መቀመጫ ጋምቤላ ከተማ የአኙዋ ብሔር በስፋት በሚኖርበት
ዞን ውስጥ መሆኑም፣
የከተማ ፍትሐዊ ተጠቃሚነት ጉዳይን የሚያስነሳ ነበር፡፡

የኑዌር ፖለቲካ ልሂቃን የጋምቤላ ሕዝቦች ዴሞክራሲያዊ አንድነታዊ ፓርቲ (ጋሕዴአፓ) የተባለ የፖለቲካ ማኅበር ሲመሠርቱ ደግሞ፣ በክልሉ
በፖለቲካ ፓርቲዎች መካከል ያለውን ፉክክር አጠነከረው፡፡