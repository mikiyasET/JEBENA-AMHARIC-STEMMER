በበቀለ ሹሜ

ተግባራዊ ሳይንስና ስነት (አርትስ) ተዛማዷቸው ጥንታዊ ነው፡፡ 
ሳይንስ የኑሮ ፈተናዎችን የሚያቀሉ መፍትሔዎችን ይፈልጋል፣ ይመረምራል፣ መፍትሔ ሰጪ ነገሮችን ይፈለስፋል፡፡ 
ፍልሰፋዎች ቁሳዊ ቅርፅ ይዘው ይወጣሉ፡፡ 
ቁሳዊ ነገሮች ሲፈበረኩ ደግሞ አነሰም በዛ ሳቢና ውብ እንዲሆኑ አድርጎ የመሥራት ፍላጎት አብሮ ይመጣል፡፡ 
ሳይንስ ዋና ጉዳዩ የሆነ የኑሮ እክልን መወጣት ነውና ማስዋብ ሁለተኛ ነገር ነው፡፡ 
ይህ በሳይንስና በስነት መሀል ያለው መስተጋብር በተለያየ ምክንያት ሊጋጭ ይችላል፡፡ 
ቁሳዊ ነገሮች የሚሰጣቸው ውበት የነገሮቹን መሠረታዊ አገልግሎት የሚያዳምቅ ሊሆን እንደሚችል ሁሉ እስከ መሰወር ሊሄድም ይችላል፡፡ 
ለምሳሌ በስለላ ዓለም ውስጥ የመሰለያዎችን አገልግሎት በቅርፅ መሰወር ሆን ተብሎ የሚፈለግ የፍልሰፋ ዒላማ ነው፡፡ 
በስነት ውስጥ ደግሞ ዋናው ጉዳይ ሥነ ውብት ነው፡፡ 
ሥነ ውበት የስነት (አርትስ) ዋና ጉዳይ ነው ስንል የአሰሳ፣ የምርመራና የእርካታ ዒላማ ሆኖ የሚመጣው የኑሮ ውጫዊ ስንክሳር ሳይሆን ውስጣዊ (የልቦና) ስንክሳር ነው፡፡

ከአዘጋጁ፡- ጽሑፉ የጸሐፊውን አመለካከት ብቻ የሚያንፀባርቅ መሆኑን እንገልጻለን፡፡