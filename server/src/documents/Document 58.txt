ሦስተኛው የቴሌኮሙዩኒኬሽን አገልግሎት አቅራቢ ሆኖ ወደ ኢትዮጵያ ለመግባት በተለያዩ አገሮች የሚገኙ በርካታ ዓለም አቀፍ ተቋማት የብቃት መግለጫ ሰነዱን እየወሰዱ እንደሆነ ተገለጸ፡፡

ባለፈው ሰኔ መገባደጃ ላይ የኢትዮጵያ ኮሙዩኒኬሽን ባለሥልጣን ይፋ አድርጎት ከነበረው ዓለም አቀፉ ተቋማትን የመጋበዝ መግለጫ በኋላ ነው ተቋማቱ የብቃት መግለጫቸውን ለማስገባት ሰነዱን እየወሰዱ ያሉት፡፡

የባለሥልጣኑ ዳይሬክተር ጄኔራል ኢንጂነር ባልቻ ሬባ ለሪፖርተር እንደገለጹት፣ ከአንድ ወር በላይ የሆነው የብቃት ማቅረቢያ መጠየቂየ ፎርምን ከባለሥልጣኑ የመውሰድ ሒደት ላይ 
‹‹በተለያዩ አገሮች የሚገኙት በርካታ የቴሌኮም ኦፕሬተሮች ሰነዱን እየወሰዱ ነው፡፡››

ተቋማቱ የብቃት ማቅረቢያቸውን እስከ መስከረም 4 ቀን 2016 ዓ.ም. ማስገባት እንደሚችሉ፣ ከመስከረም 5 ቀን 2016 ዓ.ም. በኋላም በሚቀጥሉት ‹‹አንድ ወይም ሁለት 
ሳምንታት ግምገማ በኋላ ወደ ቀጣዩ ሒደት የሚያልፉት እንደሚለዩ›› ኢንጂነር ባልቻ ይናገራሉ፡፡