የደቡብ ክልል የመጨረሻው ርዕሰ መስተዳድር የተባሉት አቶ ርስቱ ይርዳው ባለፈው ሳምንት የተደረገውን የመጨረሻ ክልል ምክር ቤት ስብሰባ ሲዘጉ፣ ‹‹ትንሿ ኢትዮጵያ›› እየተባለ ሲሞገስ የኖረው የደቡብ
ብሔር፣ ብሔረሰቦችና ሕዝቦች ክልል መክሰሙን አስታውቀዋል፡፡

‹‹ደቡብ ክልል ብዙ ችግሮችና ውጣ ውረዶችን አልፎ ነው ለዚህ የደረሰው፡፡ በሒደት ከማንነትና ከአደረጃጀት ጥያቄ ጋር ተያይዘው የመጡ ችግሮች ክልሉን ፈትነውታል፡፡ በተለይ አጀንዳዎቹን 
በመቀማት ለተለየ የፖለቲካ ዓላማ አንዳንዶች በማራገባቸው፣ ክልሉ እስካሁን ከመጣበት መንገድ በላይ እንዳይጓዝ እንቅፋት ሆነውበታል፤›› በማለት ነበር አቶ ርስቱ የተናገሩት፡፡

የደቡብ ክልል ምክር ቤት ከሐምሌ 28 እስከ 30 ቀን 2015 ዓ.ም. በተደረገው የሦስት ቀናት ጉባዔ ማሳረጊያውን አድርጓል፡፡