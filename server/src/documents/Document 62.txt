በሶማሌ ክልል በኦጋዴን ቤዚን ያለውን የተፈጥሮ ጋዝ ለማልማት፣ አራት የውጭ አገሮች ኩባንያዎች ፍላጎት ማሳየታቸውን
 የማዕድን ሚኒስቴር አስታወቀ፡፡

በኦጋዴን ቤዚን የሚገኘውን ሰባት ትሪሊዮን ኪዩቢክ ጫማ የተፈጥሮ ሀብት ለማልማት የአሜሪካ፣ የቻይና፣ የጣሊያንና
 የሩሲያ ኩባንያዎች ፍላጎት ማሳየታቸውን የማዕድን ሚኒስቴር የሕዝብ ግንኙነት ተጠባባቂ
 ዳይሬክተር አቶ አወቀ ተስፋው ለሪፖርተር ገልጸዋል፡፡

የተፈጥሮ ጋዝ ለምቶ ለአገር ዕድገት አስተዋጽኦ እንዲያደርግ፣ ሚኒስቴሩ አቅም ያላቸው ኩባንያዎች ላይ ትኩረት ማድረጉን አስረድተዋል፡፡

ከዚህ ቀደም የተፈጥሮ ጋዝ የሚያለሙ ኩባንያዎች የማዕድን ሚኒስቴር እያፈላለገ እንደሚጋብዝ ማስታወቁ ይታወሳል፡፡