ግብዓት

1 መካከለኛ ዶሮ
5 መካከለኛ ጭልፋ (ግማሽ ኪሎ ግራም) የተከተፈ ቀይ ሽንኩርት
3 የሾርባ ማንኪያ ርጥብ ቅመም
4 የሾርባ ማንኪያ አዋዜ
6 የሾርባ ማንኪያ (100 ሚሊ ሊትር) ደረቅ በጠጅ ወይም በውሃ የተበጠበጠ ርጥብ ቅመም
6 የሾርባ ማንኪያ (100 ሚሊ ሊትር) ደረቅ ጠጅ ወይም ግማሽ ጆግ የቀረረ እርሾ (መዘፍዘፊያ)
3 የሾርባ ማንኪያ ዘይት
5 የሾርባ ማንኪያ ቅቤ
5 የተቀቀለ እንቁላል
ግማሽ የሻይ ማንኪያ ምጥን ሽንኩርት
1 የሻይ ማንኪያ መከለሻ
1 የሻይ ማንኪያ ጨው
አዘገጃጀት

ልፋጭና የቀሩ ቆሻሻዎችን አስወግዶ በውሃ ማጠብ፤
ደረቅ ጠጅ ወይም እርሾው ውስጥ ለግማሽ ሠዓት መዘፍዘፍ፤
ሥጋውን አውጥቶ እየደጋገሙ በውሃ አጥቦ ውሃ፣ ውሃ ሲሸት ብልቶቹን አስተካክሎ ማስቀመጥ፤
ቀይ ሽንኩርቱን በራሱ ውሃ ብቻ ማብሰል፤
ምጥን ሽንኩርቱን ጨምሮ ማቁላላት፤
ውሃው ሲመጥ ዘይት መጨመር፤
አዋዜ ጨምሮ ትንሽ፣ ትንሽ ውሃ ጠብ እያደረጉ በደንብ ማቁላላት፤
 የዶሮውን ሥጋ ብረት ምጣድ ላይ ወርቃማ መልክ እስኪያወጣ ድረስ መጥበስ፤
 ሥጋው ብረት ምጣዱ ላይ እንዳይጣበቅ ተጠንቅቆ ማማሰል፤
 በደንብ ሲበስል የተቁላላው አዋዜ ላይ ጨምሮ ትንሽ ማንተክተክ፤
 ርጥብ ቅመምና ቅቤ ጨምሮ እንዲበስል መተው፤
 በጠጅ ወይም በውሃ የተበጠበጠ ርጥብ ቅመም መጨመርና እሳቱን ዝቅ አድርጐ ማንሰክሰክ፤
 መከለሻና ጨው ጨምሮ መረቁ መጠጥ ሲል እንቁላሉን በሹካ ወጋ፣ ወጋ አድርጐ በመጨመር ለገበታ ማቅረብ፡፡
(ደብረወርቅ አባተ (ሱ ሼፍ)፤ የባህላዊ ምግቦች አዘገጃጀት፤ 2003)