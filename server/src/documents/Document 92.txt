እንዲህ ያለ ሰላማዊ ትግል ጀምረናል፣ ይህንን የመሰለ ሕጋዊና ሰላማዊ እንቅስቃሴና ትግል ውስጥ ገብተናል ማለት ግን መንግሥት የለንም፣ ወይም መንግሥትም ኖሮን አያውቅም ማለት አይደለም፡፡ 
ኢትዮጵያን እውነትም እንደ ስሟ ዴሞክራሲያዊና ሪፐብሊካዊ ለማድረግ መብቶችና ነፃነቶች ዕውንና ተግባራዊ መሆን አለባቸው፡፡ የይፋና የፖለቲካ መድረኮቻችን ዥንጉርጉርና የሚጣሉ 
ሐሳቦችን ጭምር ከማፍራት፣ ከመፈልፈልና በጤናማነት ከማስተናገድ ጋር መተዋወቅና መላመድ አለባቸው፡፡ 

ሕገ መንግሥቱ የሚደነግገው (አፍሪካ ኅብረት ያፀደቀው፣ የዓለም ሥልጣኔም የመረቀው) መንግሥዊ ሥልጣን የሚያዝበት ብቸኛው መንገድ ዕውን እንዲሆን ደግሞ፣ መንግሥታዊ ተቋማት ገለልተኛ ሆነው 
መታነፅ አለባቸው፡፡ ይህ ሁሉ የለውጥና የሽግግር ሥራ በእርግጥም የነባር ሕጎችን የማሻሻል፣ አዳዲስ ሕጎችን የማውጣት፣ ወዘተ ተግባር ያካትታል፡፡ 

ከሁሉም በላይ ደግም ከዚህ ጋር የሚስማማ የሕግ ማስከበር ሰላምና ፀጥታ የማረጋገጥን የመንግሥት ግዳጅ በእጅጉ ይጠይቃል፡፡ የመንግሥት የተለመደ ሕግ የማስከበር ሥራ የራሱን፣ ሕግ የማክበርን 
ግዴታ ጭምር ግድ ያደርጋል፡፡ የሕዝብንም የመንግሥትንም ሕግ የማስከበርና ሰላምና ፀጥታ የማስፈን ተግባር የማገዝን ግዴታ ይጠይቃል፡፡ ወጣም ወረደ ግን የትኛውም መንግሥት ሕግና ሥርዓትን ማስከበር አለበት፡፡ 

ትኛውም ዘመናዊ አስተዳደር ኃላፊነት ፀጥታና ሕግ ማስከበር ነው፡፡ በየትኛውም ደረጃ ያለ መንግሥት ወይም የአስተዳደር ዕርከን ሕዝብን ከየትኛውም ዓይነት ጥቃት የመጠበቅ ኃላፊነቱን በዝንጉነትም ሆነ በሌላ 
ምክንያት ሳይወጣ ሲቀር ለሚደርስ ጥፋት ሊጠየቅ ይገባል የሚባለው፣ ይጠየቅ ሲባልም የምንሰማው በዚህ መሠረታዊ ምክንያት ነው፡፡ 

አያደርስ እንጂ ኢትዮጵያ ውስጥ ይህ እንዲመጣ፣ አገር የቀውስናየዕልቂት ዓውድማ እንድትሆን ይህንን በምግባሩም፣ በባህርይውም፣ በንግግሩም (ሐሳብን በመግለጽ መብትና ነፃነቱ አማካይነትም) በ‹‹ፀሎቱ››ም 
በዝምታውም አማካይነትም እንዲመጣ የሚለማመነው፣ መከራ የሚያየው ጥቂት አይደለም እንጂ፣ የመንግሥት ዘመናዊ አስተዳደር ፀጥታና ሕግ ሊያስከብር ባልቻለባቸው ወይም በማይችልባቸው የቀውስና የዕልቂት ሥፍራዎችና
አገሮች፣ በጭካኔ አስተዳደርም/በፈላጭ ቆራጭ አምባገነን መንግሥት አማካይነትም ቢሆን ፀጥታን ማግኘት ተመሥገን፡፡ 

ብልሽቶችን ገና በማራገፍ ሒደት ውስጥ መሆናቸው ሌላም ተጨማሪና ‹‹ግራ የሚያጋባ›› ችግር አለበት፡፡ የፖለቲካ ኃይሎች ትግል ሰላማዊ ብቻ አይደለም፡፡ ጥቃት በቃል፣ ውድመት ወንጀል ሁሉ ትግል ሆኗል፡፡ 
የመሣሪያ ትግልም ጭምር፡፡